...21-

a grammatico aliquo compositam, quem bene observantem recte
in universum e fabulis hanc legem eruisse negari non potest.
Itaque dedit Aristophanes comoedias politicas Callistrato,
contra Euripidem et Socratem scriptas Philonidi: utri alias
tradere solitus sit, non docemur. In Daetalensium autem
comoedia nec de republica egit, neo Euripidem aut Socratem
in hac fabula perstrinxit: nihil igitur valet illa lex ad hanc
quaestionem diiudicandum. Accedit huc, quod ille gramma-
ticus hanc legem ita non eo sensu scripsit, ut Philonidem
Daetalenses docuisse opinaretur, utcontra Callistratiopcra
hanc fabulam commissam esse planis verbis diceret: ἐδίδαξε
δὲ (sc. Ἀριστοφάνης) πρῶτος ἐπὶ ἄρχοντος Διοτίμου διά
Καλλιστράτου. Est autem prima fabula Daetalenses. Atque
hunc grammaticum verum tradidisse persuasum mihi osteum
doctis viris plerisque, quia verba eius de prima Aristophanis
fabula Diotimo archonte per Callistratum docta ita sunt
comparata, ut veterem Daetalensium didascaliam dilucide
prae se ferant.

Posteri anni Dionysiis magnis Eucle archonte Babylonio-
rum celeberrima illa comoedia in scaenam inducta est, quam
anno post Achamensium fabula secuta est. Quin utraque
fabula per Callistratum docta sit, in dubium vocari non
potest ¹), cum ex Achamensium didascaliae reliquiis de hac
comoedia liquide constet: ἐδιδάχθη ἐπὶ Εδδύνου (sic legen-
dum est) ἄρχοντος ἓν Ληναίοις διὰ Καλλιστράτου κτλ, neque
est, quod huic testimonio fidem non habeamus. Eundem
autem, qui Achamenses, Babylonios quoque docuisse ex
Achamensium fabula adeo consequens est, ut prorsus carere
queamus auctoritate Photii pag. 499,1 aut Suidae s. v.
Σαμίαν ὁ δῆμος; legimus enim eadem verba apud utrumque:
τοὺς δὲ ΒαβυλωνίουςΙ ἐδίδαξε διὰ Καλλιστράτου Ἀριστο-
φάνης κτλ. ’

Sed si ante Equites se ipsum chorum non petivisse

¹) Unus Eritzsohius, cnm Callistratum et Philonidem actores
luisse Aristophanis ipse quoquc opinetur, in Quaest. Arist. torn. I.
p. 312 Babylonios et Acharnenses a Callistrato abiudicavit, quod ne
Kockius quidem facere ausus est. Neque vero opinionem eius re-
censere tanti est, quam si vis cognoscere, librum Fritzschianum ipse
evolvas.

 

