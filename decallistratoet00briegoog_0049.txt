..38-

Mttllero Strttbingensi consentio. Nam si ea, quae dehac
caussa prodita sunt, omnia mecum reputo, facere non possum,
quin in hanc sententiam discedam. Verum quidem est
saepissime Athenis tales accusationes a sycophantia, qua
erant audacia et calliditate animi, intentas esse: Cleonem
vero ad tantam vecordiam progressum esse, ut sycophantas
contra Aristophanem subornare auderet, , plane incredibile est.
Nihil se perficere posse contra comicorum effrenatam pe-
tulantiam caussa Callistrati edoctus erat, ¹atque cum nullis
legibus tunc temporis comoediae libertas coercita esset, omnia
admittere coactus erat. Quid? (lum comicum ulcisci non
posset, civem aggressus est? Sed Cleonem quaeso ita deli-
rasse putabimus, ut Aristophanem, populi delicias, accusatione
peteret, quae quam vana, quam nulla esset, ne ipse quidem
ignorabat? Omnem auctoritatem abiecisset, summo ludibrio
ab Atheniensibus habitus esset, qui Equitum comoediae
plauserant poetamque primo pretio ornaverant.

Nam quin Aristophanes verus civis Atheniensis fuerit,
'nemo potest dubitare, etiamsi breviter tantum in transitu
comoedias eius percensuerit. Etenim si non Atheniensis
fuisset, etsi summo ingenio fuisset praeditus, ne unam quidem
Aristophaneam comoediam composuisset. Iamsi considera-
mus, quam singulari arte Aristophanes hagnam Atticam
tractaverit, si reputamus, quanta licentia usus sit in casti-
gandis rei publicae legibus institutisque et in perstringendis
viris insignissimis, concedendum est hoc· homini adventicio
nemini — atque ne filio quidem hominis adventicii, si Aristo·
phanem ipsum iam Athenis natum esse conceditur - per·
mitti, illud ab eodem numquam perfici potuisse. Itaque sine
ulla dubitatione accipimus Vitae principium: Ἀριστοφάνης
δ κωμῳδοποιὸς ’πατρὸς μὲν ἦν Φιλίππου, οδ δὲ γένος Ἀθη-
octog, τῶν δήμων Κυδαθηναιεύς, Πανδιονίδος pudic: nam
hoc testimonium verum esse per se ipsum testatur, Unde
enim terrarum talia tingi potuerunt, urbs, pagus, tribus?
Immo a bono fonte haec hausta esse e subtilitate et pro-
prietate verborum dilucide apparet. Atque etiam nescio an
alicuius momenti tacere liceat, quod poeta loco quodam
Pacis, ubi tribus quaelibet nominari poterat, suam ipsius
elegit, vs. 1183:

 

